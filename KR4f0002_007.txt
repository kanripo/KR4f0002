# -*- mode: mandoku-view; -*-
#+TITLE: 世宗憲皇帝御製文集
#+DATE: 2015-08-25 00:27:50.638551
#+PROPERTY: ID KR4f0002
#+PROPERTY: BASEEDITION WYG    
#+PROPERTY: JUAN 卷七
<pb:KR4f0002_WYG_007-1a>¶
　欽定四庫全書¶
世宗憲皇帝御製文集卷七¶
　　序¶
　　　駢字類編序¶
　我¶
　皇考徳秉生知學深稽古萬㡬之暇披覽簡編自六經¶
　諸史以逮諸子百家莫不探其本源窮其閫奥又令詞¶
　臣纂集群言廣稽博採丹黄甲乙薈萃成編所就者非¶
<pb:KR4f0002_WYG_007-1b>¶
　止一書所録者動盈萬卷咸秉¶
　宸𠂻之釐定並為秘府之珍藏又以自古類書或以事¶
　而相從或以韻而相次因循故轍訛偽相沿乃¶
　命儒臣纂修駢字類編一書字從所統若律呂之有元¶
　聲類以字分如百川之歸大壑提綱挈領義例燦然首¶
　天地而時令次之次山水居處而珍寳數目又次之次¶
　方隅采色噐物而草木鳥獸蟲魚人事又次之部分則¶
　簡而不繁取材則博而能要極詞壇之瑋麗創類苑之¶
<pb:KR4f0002_WYG_007-2a>¶
竒觀朕景仰¶
前徽欽承丕緒如子史精華圖書集成等書悉遵¶
先志分命臣工夙夜校讐並皆竣事而駢字類編亦以¶
今秋告成記曰比事屬辭盖駢之義也易曰方以類聚¶
則類之始也今字則從駢義雖不同而不妨於並列編¶
則從類事雖互見而不至於混淆於是乎乾坤之藴民¶
物之繁大備於一書之中而蔚然萃羣書之秀矣洪惟¶
我¶
<pb:KR4f0002_WYG_007-2b>¶
皇考盛徳際天地大業照古今述作上繼夫聖明文章¶
悉歸於性道是書之成豈徒為藝林之盛事而已哉形¶
而上者謂之道形而下者謂之器引而伸之觸類而長¶
之無器之非道也爰書大意弁之簡端庶㡬以學務時¶
敏之思為紹庭陟降之志云爾¶
　　音韻闡㣲序¶
聲音之道㣲矣天地有自然之聲人聲有自然之節古¶
之聖人得其節之自然者而為之依永和聲至於八音¶
<pb:KR4f0002_WYG_007-3a>¶
諧而神人和胥是道也文字之作無不講求音韻顧南¶
北異其風土古今殊其轉變喉舌唇齒清濁輕重之分¶
辨在毫釐動多訛舛樊然淆混不可究極自西域梵僧¶
定字毋為三十六分五音以總天下之聲而翻切之學¶
興儒者若司馬光鄭樵皆宗之其法有音和類隔互用¶
借聲類例不一後人苦其委曲繁重難以驟曉徃徃以¶
類隔互用之切改從音和而終莫能得其原也我¶
聖祖仁皇帝亶聰首出天地萬物之奥律歴象數之秘¶
<pb:KR4f0002_WYG_007-3b>¶
靡弗心觧神㑹洞徹本原以國書合聲之法出於自然¶
足以盡括漢文翻切之要妙也於是指授大學士李光¶
地擬定條例節目俾諸生王蘭生纂輯之後復以尚書¶
徐元夢董其成始自康熙五十四年迄今十載奏竣命¶
之曰音韻闡㣲盖其為法也緩讀則成二字急讀則成¶
一音在音和中尤極其和總出於人聲之自然而無所¶
勉强洵為簡明易曉從來翻切家所莫及而講求音韻¶
者習之良甚便也雖然此特就切韵言之耳嘗觀皇極¶
<pb:KR4f0002_WYG_007-4a>¶
經世書律感呂而聲生吕感律而音生律呂倡和相生¶
不窮以聲音統攝萬物之變説者謂其以聲起數以數¶
合卦而萬物之理備焉我¶
聖祖仁皇帝獨見音韻之本原即用以審音定律作樂¶
崇徳其道舉無所不貫盖睿知淵通更有極乎至㣲者¶
夫豈羣下所能仰窺萬一哉¶
　　古今圖書集成序¶
欽惟我¶
<pb:KR4f0002_WYG_007-4b>¶
皇考聖祖仁皇帝聰明睿知亶生知之質而又好古敏¶
求孜孜不倦萬幾之睱置圖書於左右披尋玩味雖盛¶
暑隆寒未嘗暫曠積數十載之乆研綜古今搜討殆遍¶
屡命儒臣𢎞開書局若周易折中發四聖之㣲言朱子¶
全書㑹群儒之奥義皆禀自¶
睿裁復¶
躬加校定若律歴淵源推軒皇之神䇿叶虞代之元聲¶
皆¶
<pb:KR4f0002_WYG_007-5a>¶
親行指授以天縱之能而凖於儀器凡注經考史選詩¶
論文以及博聞多識之資所纂輯雕鐫充溢於内府刪¶
述之功嘉恵無窮稱極盛矣而又以為未攬其全乃¶
命廣羅群籍分門别類統為一書成冊府之鉅觀極圖¶
書之大備而卷帙浩富任事之臣弗克祗承既多訛謬¶
每有闕遺經歴嵗時乆而未就朕紹登大寳思繼¶
先志特命尚書蔣廷錫等董司其事督率在舘諸臣重¶
加編校窮朝夕之力閲三載之勤凡釐定三千餘卷増¶
<pb:KR4f0002_WYG_007-5b>¶
刪數十萬言圖繪精審攷定詳悉書成進呈朕覽其大¶
凡列為六編析為三十二典其部六千有餘其卷一萬¶
始之以歴象觀天文也次之以方輿察地理也次之以¶
眀倫立人極也又次之以博物理學經濟則格物致知¶
誠意正心治國平天下之道咸具於是矣惟我¶
皇考法天行之剛健協坤徳之含𢎞察於人倫明於庻¶
物尊六經而禮先儒釐六官以敷大政故是書之成貫¶
三才之道而靡所不該通萬方之略而靡所不究也我¶
<pb:KR4f0002_WYG_007-6a>¶
皇考金聲玉振集五帝三王孔子之大成是書亦海涵¶
地負集經史諸子百家之大成前乎此者有所未偹後¶
有作者又何以加焉敬藏石室寳垂久逺用叙其本末¶
綴於篇首上以彰¶
皇考好學之聖徳右文之盛治并紀朕繼志述事兢兢¶
業業罔敢不欽若於¶
丕訓云爾¶
　　子史精華序¶
<pb:KR4f0002_WYG_007-6b>¶
恭惟¶
皇考聖祖仁皇帝天縱聰明秉上聖之姿而垂意典籍¶
勤於稽古¶
御極六十餘年萬㡬之暇披覽卷帙不輟寒暑廵幸所¶
至必以緗素自隨逮於耄齡精硏不倦延閣廣内之藏¶
搜討無遺所謂好古敏求多學而一以貫之也欲以編¶
輯成書嘉恵天下後世嗜學之士¶
特命開書局於武英殿召集詞臣歴嵗修纂每成數卷¶
<pb:KR4f0002_WYG_007-7a>¶
即上呈¶
御覽¶
親加指示前後所成充溢冊府而子史精華之纂為最¶
後朕纉緒之初尚未告竣敬承¶
先志俾就厥功綜觀大凡其部三十其目二百七十有¶
九自天文地理帝徳王功禮樂兵刑之大人倫日用之¶
常以及九邉之殊域二氏之異教方術技藝之巧草木¶
鳥獸之蕃門分類别條理具備而采掇子史芟蕪擷秀¶
<pb:KR4f0002_WYG_007-7b>¶
甚有禆於學者盖士之嚮學通經為先而博及於子史¶
固不能若窮經之專一惟攬其精華而識之勿忘俾考¶
古者於茲尋其緒則無慮於簡牘之繁績文者於兹取¶
其材則有助於翰墨之富用力甚簡而成功已多是¶
聖祖皇帝垂教無窮之至意也剞劂既畢展閲全編敬¶
為叙引昭示久逺用綴於篇端¶
　　書經傳説彚纂序¶
朕思六經皆治世之書而帝王之大經大法昭垂萬古¶
<pb:KR4f0002_WYG_007-8a>¶
者惟尚書為最備盖自繼天立極精一執中二帝三王¶
之心法遞相授受而治法亦因之以傳今觀書所載成¶
天平地經國造邦建官立教禮樂兵刑之𢎞綱大用與¶
夫賡颺都俞之休風嘉謨嘉猷之陳告凡所為永膺天¶
命而致時雍協和之効者雖相去數千年尚可於方䇿¶
中想見其欽明寅畏之𠂻敷布經綸之跡後之君臣得¶
奉為模楷以追踪於唐虞三代之隆詎不於書是賴哉¶
我¶
<pb:KR4f0002_WYG_007-8b>¶
皇考聖祖仁皇帝聖學淵深治功𢎞逺存於中者二帝¶
三王之心發於外者二帝三王之治而稽古好學於典¶
謨訓誥之篇沉潜硏究融㑹貫通初¶
命講官分日進講著有觧義一編頒示海内復¶
指授儒臣薈萃漢唐宋元明諸家之説叅考折中¶
親加正定廣大悉備於地理山川援今据古靡不精核¶
為書經傳説彚纂凡二十有四卷茲值刋校告竣與易¶
詩春秋諸經次第傳布敬製序文勒之卷首夫後世之¶
<pb:KR4f0002_WYG_007-9a>¶
天下唐虞三代之天下也而治法之垂為典章心法之¶
原於性命者先後同揆百世之聖君賢輔未能易也故¶
為君者必思比徳於堯舜禹湯文武而後無忝乎為君¶
為臣者必思嫓休於臯䕫伊傅周召而後無忝乎為臣¶
朕夙夜兢兢兾克守主敬存誠之道以遂覲光揚烈之¶
懐尤兾卿尹百執事共體元首股肱之誼殫協㳟勵翼¶
之忱寅亮天工諴和民志俾薄海内外永底乂安於以¶
逺宗聖哲而仰承¶
<pb:KR4f0002_WYG_007-9b>¶
皇考尊崇經學啓牖萬世之盛心顧不羙歟是為序¶
　　清漢文孝經序¶
孝經者聖人所以彰明彛訓覺悟生民溯天地之性則¶
知人為萬物之靈叙家國之倫則知孝為百行之始人¶
能孝於其親處稱惇實之士出成忠順之臣下以此為¶
立身之要上以此為立教之原故謂之至徳要道自昔¶
聖帝哲王宰世經物未有不以孝治為先務者也恭惟¶
聖祖仁皇帝纘述¶
<pb:KR4f0002_WYG_007-10a>¶
世祖章皇帝遺緒¶
詔命儒臣編輯孝經衍義一百卷刋行海内垂示永久¶
顧以篇帙繁多慮讀者未能周徧朕乃命專譯經文以¶
便誦習夫孝經一書詞簡義暢可不煩注觧而自明誠¶
使内外臣庻父以教其子師以教其徒口諷其文心知¶
其理身踐其事為士大夫者能資孝作忠揚名顯親為¶
庻人者能謹身節用竭力致飬家庭務敦於本行閭里¶
胥嚮於淳風如此則親遜成化和氣董蒸躋比户可封¶
<pb:KR4f0002_WYG_007-10b>¶
之俗是朕之所厚望也夫¶
　　清漢文小學序¶
古者八嵗而入小學教之以灑掃應對進退之節愛親¶
敬長之義俾童而習之以飬其徳性其説散見經傳朱¶
子採集為小學一書所以示人教學之方而有以為正¶
心修身之本其言約其理該盖六經四子性理諸書之¶
階梯也¶
皇考聖祖仁皇帝嘗¶
<pb:KR4f0002_WYG_007-11a>¶
　特頒諭㫖令有司兼以命題課士海内士子固已咸知¶
　誦法矣又¶
　命尚書顧八代一人翻譯清文日進呈¶
　覽¶
　欽定三年而後成嘉恵後學之心至深且厚當日未經¶
　刋刻頒行朕敬承¶
　皇考遺志特命校對授梓以資肄習讀者宜知綱常倫¶
　紀之當崇視聼言動之當謹與夫嘉言懿行之當遵循¶
<pb:KR4f0002_WYG_007-11b>¶
　慕效修其職自在家庭日用之常經而充其量可以成¶
　聖賢忠孝之大節子弟之習於是而淳教化之原於是¶
　而備詩曰成人有徳小子有造朕盖深有望焉¶
　¶
　¶
　¶
　¶
世宗憲皇帝御製文集巻七¶
