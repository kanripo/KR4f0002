# -*- mode: mandoku-view; -*-
#+TITLE: 世宗憲皇帝御製文集
#+DATE: 2015-08-25 00:27:51.015066
#+PROPERTY: ID KR4f0002
#+PROPERTY: BASEEDITION WYG    
#+PROPERTY: JUAN 卷三十
<pb:KR4f0002_WYG_030-1a>¶
　欽定四庫全書¶
世宗憲皇帝御製文集巻三十¶
　　詩(四宜堂集/)¶
　　　朕因去冬未雪憂懐莫釋夙夜竭誠祈禱於驚蟄¶
　　　　後二日荷蒙¶
　上天鑒佑春雪下降朝野同歡因成一律用誌欣慶¶
　霡霂愆期憂嵗儉臨軒愁詠憫農歌三冬望雪心如渴¶
　此日飛霙氣始和¶
<pb:KR4f0002_WYG_030-1b>¶
　蒼昊垂慈施愷澤黔黎有幸沐㤙波遥思九土應同慶¶
　積素凝華知㡬多¶
　　　圎明園道中寓目¶
　御園西郭外初夏景堪娱金線遮橋栁濃隂夾道榆麥¶
　翻千頃浪魚躍半池珠雨後平蕪緑塵清輦路濡¶
　　　多稼軒勸農詩¶
　夜来新雨過畿甸綠平鋪克盡農桑力方無饑凍虞蠶¶
　筐携織婦麥飯飽田夫坐對春光晚催耕聽鳥呼¶
<pb:KR4f0002_WYG_030-2a>¶
　　哭怡賢親王二首¶
宗室屏藩重朝端柱石崇持身惟正直應物本虚公青¶
史經天略丹心貫日忠銜哀為作誄難與述豐功¶
　　其二¶
繐帳陳筵日雲軿載道時悲深萬民淚痛失百寮師獻¶
替猶如昨儀容儼在斯可憐風雨急花萼損連枝¶
　　怡賢親王輓詩三十韻¶
天錫親賢篤本支惟王徳業賛純熈功存廊廟寰區仰¶
<pb:KR4f0002_WYG_030-2b>¶
道冠宗藩百辟儀少日温恭承¶
帝眷髫齡孝謹荷¶
㤙慈問安每候龍樓啓扈蹕常随豹尾馳圭璧精神昭¶
粹質鳯麟苞彩擅英姿自然才藝該文武卓爾端凝絶¶
黨私三紀無慚臣子道八年攸頼股肱資溯従大統祗¶
承日厯想嘉猷翊輔時佐理萬㡬安億兆綜釐庶政挈¶
綱維度支式定邦財裕水利功興浩澤施減賦蠲逋勤¶
布算櫛風沐雨勸鎡基淤流通處成膏壌田壠開時飬¶
<pb:KR4f0002_WYG_030-3a>¶
稲粢九品掄才分玉石六韜訓士總熊羆霜威秋肅明¶
條教愷澤春温善撫綏萬里邉防㐮廟算兩軍輸輓佐¶
疇咨任兼宫府仔艱鉅理析豪釐辨等差偉績固難更¶
僕數清標更繫久長思撝謙不恃金枝貴精白匪求黼¶
座知樂善薦賢時亹亹奉公體國日孜孜寛仁恤下孚¶
羣望廉潔居心凛自持八字褒崇皆實行四時賜賚必¶
晴曦慶流正喜天人合善積還期福祿宜豈意賡揚方¶
際盛忽驚寢疾永睽離鞠躬遑恤身前計矢志空餘沒¶
<pb:KR4f0002_WYG_030-3b>¶
後悲猶憶懇情辭吉地竟循薄塟守遺規公卿徒歩隨¶
旌仗老穉扶觀泣路歧贈諡載光崇徳典加壇還樹册¶
勲碑明禋配享千秋重素服銜哀浹月期縦極寵榮頒¶
禮數難酬懿羙罄言詞應知靈爽歸仙籍留得鴻名萬¶
古垂¶
　　夜静¶
星漢斜臨避暑宫石欄干曲綠隂籠風廻巗畔泉聲咽¶
夜静人間月鏡空繞砌蘭薫香馥郁滿壺氷潔玉玲瓏¶
<pb:KR4f0002_WYG_030-4a>¶
隔簾漏斷天如洗新句吟成一枕中¶
　　松月吟¶
香飄桂子月初盈涼泛松濤溪共鳴叢桂影中和月影¶
萬松聲裏聴溪聲¶
　　謁西山大覺寺¶
重開香積奉金仙松逕紆廻警蹕傳野鳥静吟僧院竹¶
梵鐘遥度御爐煙清幽水樹紅塵外寂歴雲山太古前¶
自有莊嚴超色相何湏慧逺論真禪¶
<pb:KR4f0002_WYG_030-4b>¶
　　秋分前二日月下作¶
露濕天階夜景賖湘簾髙捲樹棲鴉寒蛩唧唧吟深砌¶
曲沼盈盈漲淺沙風度桂叢香馥郁月穿竹籞影横斜¶
襟懐凄爽秋將半落葉蕭蕭菊欲華¶
　　暮秋¶
散歩御園東清溪跨玉虹一亭風冷淡疊砌石玲瓏秋¶
老松含翠霜濃柿綴紅蕭然天氣肅雲外度征鴻¶
　　花下偶成¶
<pb:KR4f0002_WYG_030-5a>¶
對酒吟詩花勸飲花前得句自推敲九重三殿誰為友¶
皓月清風作契交¶
　　清閒¶
世間何處覓清閒只在朝堂城市間即此是非名利客¶
何殊野衲閉禪闗¶
　　口占¶
花謝花開寒暑雁来雁往春秋惟有壺中日月無今無¶
古無休¶
<pb:KR4f0002_WYG_030-5b>¶
　　仰瞻星垣¶
桂香芬馥夜凉生露&KR0843;吟蛩萬籟清碧漢接樓森斗宿¶
銀河映沼轉璣衡雲開八表情無極鶴杳三峯夢不成¶
此際寸心同朗月微垣歴厯湛虚明¶
　　永春亭留春¶
小池風力軟檻外柳隂交花㸃逰魚藻泥香乳燕巢淡¶
煙浮水面纎月挂松梢戀詠留春句題箋未忍抛¶
　　年華迅速倐值端陽箱貢氷紈案陳角&KR0927;於頒賜¶
<pb:KR4f0002_WYG_030-6a>¶
　　　諸王大臣之際念及吾弟怡賢親王仙逰已週¶
　　　一載不禁淒然涕下援筆賦此¶
韶光荏苒暗中遷開到榴花又一年節届香蒲陳似舊¶
貢来細葛賜誰先檢文悲覽賢臣頌搦管慵裁棣萼篇¶
偉績殊勲無可答為營佳兆表新阡¶
　　國家爲凖噶爾跳梁不得已有用兵之舉自己酉¶
　　　以来將帥士伍枕戈負盾野宿風餐三載於兹¶
　　　矣朕毎一厪念食不甘味寢不安席因避居便¶
<pb:KR4f0002_WYG_030-6b>¶
　　　殿停御讌㑹日與廷臣籌計軍需惟冀¶
上蒼黙佑師旅早旋論功頒賞朕懐始釋爰作截句四¶
　　　首以見意¶
天禄崇儒方偃武長楊罷獵豈佳兵無端戍火明西塞¶
勞我星旗向逺征¶
　　其二¶
月照天山玉帳髙風吹霜氣透征袍年来倦聼嘉禾頌¶
一飯寧㤀汗馬勞¶
<pb:KR4f0002_WYG_030-7a>¶
　　其三¶
玉門闗外草連天一騎飛馳到日邉報道單于甘就撫¶
羽林齊唱凱歌旋¶
　　其四¶
將軍跨馬擁戈矛壯士驅車久未休一紙㨗書期早至¶
黄金鑄印待封侯¶
　　環秀山房對月¶
暑退林泉爽新秋景物佳蛩吟依蘚砌鶴跡印溪沙擱¶
<pb:KR4f0002_WYG_030-7b>¶
筆評山色擎杯對月華坐深羣籟寂竹樹影横斜¶
　　觀釋典偶題¶
渾㤀雲駛月輪遲不悟舟行覺岸移世界三千皆有量¶
慧珠一顆浄無涯¶
　　秋日登樓有感¶
尺璧誰言抵寸隂曠然懐抱豁登臨放情緬邈雲峯古¶
極目蒼茫烟水深猶憶童年花下戯倐經鶴髮鬢邊侵¶
眼前秋色當堪賞况復新晴月滿襟¶
<pb:KR4f0002_WYG_030-8a>¶
　　除夕¶
今年今夕送明嵗明晨迎只此憂勤念乾乾無滅生¶
　　晚晴逺眺¶
垂栁隂隂亭榭落花㸃㸃池塘情怡平林暮靄目極芳¶
草斜陽水磑溪邉自轉魚罾□外誰張萬里清光皎潔¶
數聲笛韻悠揚¶
　　端陽前一日爲吾弟怡賢親王二週之辰毎一回¶
　　　思輙傷懷抱作五言律誌感¶
<pb:KR4f0002_WYG_030-8b>¶
詰朝端午節再命罷稱觴嵗月如流邁容儀何日㤀安¶
邦思柱石覓句夢池塘物候頻増感情隨綵縷長¶
　　去冬無雪今春雨未霑足朕心憂畏莫可言喻幸¶
　　　于前五月十八日甘霖傾注枯焦頓觧不覺喜¶
　　　而成詠¶
節過五月半膏雨尚愆期晝夜憂農事精䖍籲¶
帝慈風廻雲氣合澤沛野苖滋田畯湏勤課耘耔正及¶
時¶
<pb:KR4f0002_WYG_030-9a>¶
　　深栁讀書堂消夏¶
麴塵綠染萬條絲窣地濃隂暑暗移旋漬霜毫鋪玉版¶
細研荷露寫新詩一天月色畵圗古兩部蛙聲鼓吹竒¶
瀟灑樓臺臨碧水夜深倒影静垂垂¶
　　秋日寓目成詠¶
玉露金飈肅昊穹澄泓秋水暎簾櫳羣峰黛染呈寒碧¶
逺浦霞明蕩晚紅風度桂林香滿院月穿鴈字影書空¶
予懐喜慰西成候多稼如雲處處同¶
<pb:KR4f0002_WYG_030-9b>¶
　　秋夜印月池作¶
雨後添新漲盈盈碧沼深臨流洗俗耳對月静塵心松¶
引仙禽舞萍摇錦鯉沉颯然風拂面翠竹助清吟¶
　　壬子嵗九月七日吾弟怡賢親王定窆於水東村¶
　　　朕念手足至誼兼以輔弼功勤獻替忠款撫今¶
　　　憶昔情不能已因親臨奠送稍伸積痛夫神遊¶
　　　於天魄藏於地亘古迄今理之常也但以吾弟¶
　　　之親賢為國家柱石幽明異路於兹永别當深¶
<pb:KR4f0002_WYG_030-10a>¶
　　　秋草木黄落之際朕心曷勝悽愴爰賦此詩以¶
　　　寫懐¶
西風瑟瑟草離𩀌慘對靈筵奠酒巵荆樹凋殘驚日晚¶
雁羣零落入雲悲邈焉不返逰仙夢行矣休歌薤露詞¶
此際親臨無限痛九泉英爽料應知¶
　　暮春四宜堂咏懐¶
花繁如錦草如茵雨細風輕物候新朱邸舞筵成往事¶
斑衣戲綵久凝塵萬㡬宵旰忙中趣百嵗光隂夢裏真¶
<pb:KR4f0002_WYG_030-10b>¶
不問春歸何處去惟聼燕語報芳辰¶
　　荷池玩月¶
閒行傍水覺清凉半刻徘徊百慮&KR0111;月上園林添秀色¶
風来池沼送幽香紅衣露墜蓮房粉素練光凝鏡面霜¶
夜静暑消多野趣悠然自得咏滄浪¶
　　立秋前二日遊湖亭¶
放情幽興付漁簔瀟灑林亭樂太和毎踏芳叢尋古句¶
閒乘小艇泛清波烟凝翠黛山疑霧風蹙斜紋水似羅¶
<pb:KR4f0002_WYG_030-11a>¶
深砌蛩鳴殘暑退髙梧蟬噪晚凉多炎雲漸斂秋将近¶
霽景纔看夏欲過静聽菱歌音韻好何湏簫鼓濟汾河¶
　　初秋咏月影溪聲¶
月挂半空飄素影溪流一𣲖送秋聲溪聲入耳原無意¶
月影穿簾似有情¶
　　秋日登朗吟閣寓目¶
縹緲遥峯帶夕曛晴光厯厯望中分橋移虹影當溪卧¶
風度蟬聲隔岸聞數片晚霞三徑菊一潭秋水半床雲¶
<pb:KR4f0002_WYG_030-11b>¶
髙亭避暑纔吟罷又聽金飈送鴈羣¶
　　秋夜述懐¶
桂香盈院宇銀漢浄無垠耿耿難成寐澄懐慮兆民¶
　　立春¶
晴光當戸映淑氣逐人来凍草蘇先覺枯條暖自催薦¶
新紅菜甲應候緑英梅為問迎春吏農疇㡬處開¶
　　初夏西苑遊矚¶
前廷午退紫宸班廻輦尋幽竹石間一息不停新綠水¶
<pb:KR4f0002_WYG_030-12a>¶
四時相對舊青山溪烟澹蕩平䑓晚林影参差夕照閒¶
鳥識禁園棲託稳每看飛去又飛還¶
　　蓬莱洲詠古¶
唐家空築望仙樓秦漢何人到十洲塵外嘯歌紅樹晚¶
壺中坐卧碧天秋廟堂待起煙霞侣泉石還看鶴鹿遊¶
弱水三千休問渡皇家自有濟川舟¶
　　萬方安和軒秋日作¶
霜飈颯颯度楓林紅葉如花碧水潯每感金行成物品¶
<pb:KR4f0002_WYG_030-12b>¶
常推道念格人心翺翔彼鳥呼羣樂含哺吾民鼔腹吟¶
四野喜看農事畢聿修百職政維今¶
　　中秋¶
氷輪圎此夕華彩耀寰瀛雲霧長空淨乾坤一色明金¶
波簾影動玉露桂香清海内同歡莭家家笑語聲¶
　　感秋¶
清秋玉宇浄纎塵銀漢澄輝物候新雁陣排空横紫塞¶
桂香綻露報霜辰涓涓石瀨溪流月瑟瑟金飈風度蘋¶
<pb:KR4f0002_WYG_030-13a>¶
撫景不禁興感慨啼螿無那送聲頻¶
　　雨後郊外泛舟¶
霧斂西巗暑氣消微風正好泛輕橈新晴燕雀低臨水¶
積雨菰蒲宻礙橋到處湖山惟竹月數家烟火盡漁樵¶
瀛洲宛在京畿右不羡仙家去路遥¶
　　夏夜¶
畵檻臨池栁半遮纎塵不到静無譁惠均方物分丹荔¶
冷浸盤氷剖碧𤓰風送荷香来枕畔月移竹影上忩紗¶
<pb:KR4f0002_WYG_030-13b>¶
數聲鶴唳清詩思銀漢流輝夜景賖¶
　　新晴遣興¶
逺水明斜照殘霞有似無嵐光浮樹杪橋影射池隅鵲¶
唱平安曲荷呈如意珠天然詩裏畵懶繪輞川圗¶
　　偶題¶
秋宵噭噭雲間鶴古調泠泠松下琴皓月清風為契友¶
髙山流水是知音¶
　　秋夜¶
<pb:KR4f0002_WYG_030-14a>¶
瑟瑟西風起白蘋臨池曲檻浄無塵苑供火棗盈盤赤¶
枝綴葡萄下架新雨後晚涼清几案山空夜氣静心神¶
悠然一縷爐烟細虚室㤀言契道真¶
　　河沙¶
河沙千世界只此一微塵為見禽魚樂方知天地春無¶
心還是妄有說却非真識得西来意時時景物新¶
　　自遣¶
清晝梵風傳磬中宵禪月滿床聲色是我得㑹色聲與¶
<pb:KR4f0002_WYG_030-14b>¶
我兩㤀¶
　　偶成¶
斗柄旋東月建寅餘寒斂盡嵗云新鳥歌花舞真如相¶
水綠山青自在人¶
　　自疑¶
誰道空門最上乘謾言白日可飛昇垂裳宇内一閒客¶
不衲人間個野僧¶
　　題畵¶
<pb:KR4f0002_WYG_030-15a>¶
一𣲖濤聲湧渡頭寒江漠漠楚天秋可憐兩㟁蕭條栁¶
似為行人綰去舟¶
　　雨後對月偶成¶
碧天一輪蕩漾皎潔萬里晴輝夜漏沉沉院宇寂然黙¶
㑹圎機¶
　　深栁讀書堂避暑¶
三庚節届祝融臨閒對明忩閲古箴樹杪鶯喉調妙曲¶
檻邉蝶翅舞芳襟嫩荷香逺風頻逓深栁隂重暑不侵¶
<pb:KR4f0002_WYG_030-15b>¶
移榻簾前何所思要賡觧阜入虞琴¶
　　夏夜即景¶
松䕃溪流静雨餘峰影寒夜深塵慮滌河耿漏聲殘清¶
韻風敲竹幽香露滴蘭長空神妙合心月㑹䨇丸¶
　　中秋夜¶
月華當戸彩盈盈九十髙秋序正平他夕偏宜兹夕好¶
今年却勝去年明輝含珠露凝仙液光委金波滿玉觥¶
聞說蟾宫多桂子天香時覺拂衣清¶
<pb:KR4f0002_WYG_030-16a>¶
　¶
　¶
　¶
　¶
　¶
　¶
　¶
　¶
<pb:KR4f0002_WYG_030-16b>¶
　¶
　¶
　¶
　¶
　¶
　¶
　¶
世宗憲皇帝御製文集卷三十¶
