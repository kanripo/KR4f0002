# -*- mode: mandoku-view; -*-
#+TITLE: 世宗憲皇帝御製文集
#+DATE: 2015-08-25 00:27:50.890465
#+PROPERTY: ID KR4f0002
#+PROPERTY: BASEEDITION WYG    
#+PROPERTY: JUAN 卷二十二
<pb:KR4f0002_WYG_022-1a>¶
　欽定四庫全書¶
世宗憲皇帝御製文集巻二十二¶
　　詩(雍邸集/)¶
　　　便殿恭侍¶
　承歡便殿接天香披拂熏風愛日長時雨連朝滋稻隴¶
　晴霞一片映湖光凛遵¶
　聖訓聞詩禮勉竭愚忱效頌揚浩蕩恩波淪億兆衢歌¶
　喜聽祝無疆¶
<pb:KR4f0002_WYG_022-1b>¶
　　　狼居胥山大閱(十韻/)¶
　帝為生民計狼胥大閱兵窮荒金鼓震朔漠斾旌明令¶
　出山川動威揚神鬼驚技嫻百戰勇恩重一身輕預卜¶
　妖氛散懸知海宇清彼狂擒子獻蠢爾倒戈迎遁去渾¶
　無路爭歸盡布誠鷹搏驅鳥伏螳臂駭車行不憚殊方¶
　逺惟期邊塞平濡毫歌懋烈吉日愧難賡¶
　　　功成囘¶
　鑾恭頌二首¶
<pb:KR4f0002_WYG_022-2a>¶
指顧靖邊烽懐生盡服從遐荒歸禹甸大漠紀堯封廟¶
算無遺䇿神功邁昔蹤凱旋旌耀日光景霽¶
天容¶
　　其二¶
翠華旋萬里即日解征袍共仰神機邃深維¶
聖體勞凱歌喧後隊巷舞迓前旄拓土無中外¶
皇猷協覆幬¶
　　扈¶
<pb:KR4f0002_WYG_022-2b>¶
蹕山行¶
紫塞秋山麗霜楓錦作堆草深麋鹿伏風急雁鴻來瀑¶
水穿林響寒花向日開忻隨¶
清蹕後攬轡重徘徊¶
　　塞外觀稼¶
邊陲環沃壤樹藝遍臯陽東作頻霑雨西成未隕霜兩¶
岐占瑞應遺秉見豐穰比戸盈寧日衢歌感¶
聖皇¶
<pb:KR4f0002_WYG_022-3a>¶
　　觀魚¶
羽衛隨行幄逶迤緑水隈棹分寒藻入波湧錦鱗來網¶
罟無空舉鱣魴自暴腮烹鮮供¶
御饌竟日豫清洄¶
　　冬日¶
聖駕自塞外囘鑾謁¶
陵恭紀¶
威徳綏荒服¶
<pb:KR4f0002_WYG_022-3b>¶
乗輿按部囘歡聲盈朔漠瑞靄被龍堆鞭拂霜花淨旗¶
飄野吹開更遵豐沛路¶
陵殿薦尊罍¶
　　陪京¶
新豐傳舊里今覩濯龍池天地開神奥山河啓¶
帝基金戈勞百戰玉葉衍千枝追逺¶
皇情切趨從仰孝思¶
　　侍從興京謁¶
<pb:KR4f0002_WYG_022-4a>¶
陵二首¶
承先崇報本橋道駐龍旗萬國梯航集敷天雨露隨精¶
誠通寢殿肅穆奉宗彛敬仰松楸古昭森盛烈垂¶
　　其二¶
龍興基景命王氣結瑶岑不覩艱難迹安知啓佑心山¶
河¶
陵寢壯弓劍嵗時深盛典叨陪從威儀百爾欽¶
　　登望海樓¶
<pb:KR4f0002_WYG_022-4b>¶
極目澹滄海涵泓無所從量包天地外色染古今容浪¶
起思鯤化雲飛羡鶴蹤坐觀淵黙裏萬𣲖自朝宗¶
皇父勘河省方不獲奉侍瞻戀慚悚交迫於懐敬成一¶
　　　律¶
河漕籌國計疏導恤民生俯允廷臣請親勞¶
聖主行未能隨¶
法駕何以效愚情定省無由達中宵愧悚并¶
聖駕南巡自春徂夏瞻依心切恭賦斯篇¶
<pb:KR4f0002_WYG_022-5a>¶
春光荏苒熏風至¶
聖駕勤民尚未還幸有壎箎隨越舸愁無羽翼赴吳關¶
晨趨北闕螭頭上夜夢南雲豹尾閒¶
清蹕恭迎堪計日㡬囘翹首潞河灣¶
皇父親祀北郊甘霖大霈恭紀¶
甫竣宣防畧鑾囘五月中郊原需惠雨稼穡切¶
皇衷方澤期將届精禋事必躬禮成霖澍霈¶
聖意信天通¶
<pb:KR4f0002_WYG_022-5b>¶
　　雨後即事¶
雨足適新晴翛然天宇清殷憂舒¶
北闕櫛比望西成殿閣微風度階除殘暑輕濡毫思誌¶
喜禾黍競滋榮¶
　　立秋日怡情亭¶
亭引微風暑氣蠲碧空如洗淨雲煙地饒佳景供清賞¶
節送新凉稱午眠㡬處蟬鳴啁積翠數行魚隊樂漪漣¶
誰云秋色多蕭瑟無限青山入目妍¶
<pb:KR4f0002_WYG_022-6a>¶
　　孟秋扈¶
蹕觀稼恭紀¶
殿角微涼起豳歌大火流蓮房新墜粉梧葉早驚秋玉¶
露滋芳甸金風入畫樓¶
聖心勤稼穡躬自省西疇¶
　　賦得一輪寒月照書厨¶
燦爛書千巻瑩然一鏡懸映籖光瀲瀲透幌影娟娟祕¶
閣搜竒字芸牕理舊編夜深㸔愈皎清坐嬾成眠¶
<pb:KR4f0002_WYG_022-6b>¶
　　冬日早朝¶
星疎紫禁啓金扉銀燭輝煌映瑣闈鐘鼓聲催仙仗肅¶
虹蜺影逐彩旂飛寒風㡬度輕摇珮瑞雪初飄乍㸃衣¶
喜覩太平文物盛天香滿袖早朝歸¶
　　雪夜即事¶
永夜漏方中瓊瑶灑半空氣侵書幌冷光閃燭花紅興¶
洽張琴好心清得句工詰朝恭省候披拂玉階風¶
　　元夕¶
<pb:KR4f0002_WYG_022-7a>¶
皓月高懸不夜城燈輝萬井慶昇平臣民語和嵩山語¶
喧笑聲連爆竹聲火樹拂雲飛赤鳯琪花滿地落丹英¶
金吾弛禁歡逰劇載路笙歌直到明¶
　　詠黄河燈¶
華燈夜滿原布置列星繁縹緲探三島離竒演八門旌¶
旗隨火轉語笑逐風喧寓意藏韜畧逰觀荷¶
聖恩¶
　　早春¶
<pb:KR4f0002_WYG_022-7b>¶
凍解和風至璿杓正建寅叢梅初綻玉餘雪已銷銀栁¶
眼窺人近鶯聲到耳新須知迎日處應早被陽春¶
　　舟次¶
扈¶
蹕閱長河微風起碧波牙檣連百里珠斾轉層坡拂几¶
調琴韻臨牕聽棹歌時清多樂事萬彚總春和¶
　　晩泊¶
傍栁泊湖船停橈薄暮天逺村煙樹裏歸雁水雲邊釣¶
<pb:KR4f0002_WYG_022-8a>¶
叟垂香餌樵童曵紙鳶江鄉民物美風景更熈然¶
　　順風放舟¶
長河風力駛千里片帆輕槳歇村頻轉橈停岸自迎野¶
鳬衝荇起歸雁拂雲鳴試問郵亭吏何如駟馬行¶
　　天津舟中對月¶
初月照扁舟潮聲洗客愁孤村一樹矗隔岸數帆收霄¶
漢聞鳴雁沙汀玩宿鷗漁歌入夜寂風景似清秋¶
　　水圍¶
<pb:KR4f0002_WYG_022-8b>¶
春日獵汀洲歡聲拍浪浮雲檣排八陣桂棹競中流鳴¶
鏑摧騰羽飛煙罨綵斿昆明誇水艦豈足擬¶
宸逰¶
　　春日潞河¶
潞河初解凍桂檝溯瀠洄霽色明書帙春濤勸酒杯雲¶
排羣鳥度風鼓萬帆開扈從¶
軒逰日惟慚作賦才¶
　　自暢春園入城途次口占¶
<pb:KR4f0002_WYG_022-9a>¶
錦堞連雲日欲西暖風弱栁玉河隄翩翩紫燕如相識¶
一路飛鳴逐馬蹄¶
　　春日隨¶
駕舟次¶
新栁緑絲柔依依拂¶
御舟悠揚牛背笛款乃水邊謳翠羽飛桑扈嬌音囀栗¶
留春晴天氣好歡喜奉¶
宸逰¶
<pb:KR4f0002_WYG_022-9b>¶
　　園居¶
十分春色屬清明翠積嵐光媚曉晴簾幙爭飛村社燕¶
池臺巧囀上林鶯青絲摇曵縈煙檻紅雨霏微撲繡楹¶
賦罷小詩清晝永閒隨白鶴栁邊行¶
　　春郊¶
䇿馬向春田閒逰野趣偏飛花時㸃袂舞蝶故隨鞭萍¶
宻藏溪鶩風高戾紙鳶酒旗遥入望茅店古松邊¶
　　閱永定河應¶
<pb:KR4f0002_WYG_022-10a>¶
制¶
帝念切民生鑾輿冐暑行遶堤翻麥浪隔栁度鶯聲萬¶
姓資疏濬羣工受凖程¶
聖心期永定河伯助功成¶
　　巡子牙河建壩應¶
制¶
承恩隨鷁首私幸覩¶
皇猷躬定安瀾䇿民無昏墊憂秧針抽複隴梅雨灑良¶
<pb:KR4f0002_WYG_022-10b>¶
疇勉效河平頌多慚士女謳¶
　　恭覩¶
聖心勤勞頌揚不盡又成長句¶
叨陪¶
法駕閱新隄夙夜辛勤閔庶黎底定九河功嫓美時巡¶
三輔典堪稽煙村黯黯青帘颺岸栁隂隂白馬嘶沉璧¶
寘薪誠黙契神人應有緑圖携¶
　　秋日¶
<pb:KR4f0002_WYG_022-11a>¶
淅瀝金風暑漸収園林景物足清幽青山環列遥如畫¶
雲漢斜暉望欲流露咽寒蛩聲唧唧月明野鶴意悠悠¶
豐年不用農人告手把香秔騐有秋¶
　　作書¶
搦管曾聞渇驥奔魚箋揮灑墨香痕雖慚腕弱無佳致¶
淨几明忩頌¶
聖恩¶
　　荷花¶
<pb:KR4f0002_WYG_022-11b>¶
玉井移根種亭亭曲沼中紅衣初墜粉翠盖晚摇風隔¶
浦纎歌隱囘塘麗影同彩鴛䨇泳處珠露㵼香藂¶
　　對月¶
新秋玉露洗長空氷鏡孤懸映綺櫳一片清光涼似水¶
萬年宫樹照青葱¶
　　秋雨¶
一雨收殘暑微涼發樹端風清催早桂氣潔媚幽蘭曲¶
沼波痕漲平疇稻頴繁詩成晩霽後秋月逗煙巒¶
<pb:KR4f0002_WYG_022-12a>¶
駕幸新園¶
警蹕臨山墅仙雲拂曉來池臺増景色旌盖仰昭囘野¶
鳥迎鑾舞閒花傍輦開歌慙魚藻詠賦乏上林才¶
　　宫中秋日應¶
制(限暉闈衣歸/)¶
九重殿閣卿雲繞鴛瓦參差麗曙暉北闕輕隂連瑣闥¶
西山爽氣裛彤闈疎桐轉影遥迎盖早桂含香乍拂衣¶
欲頌高深言莫罄朝朝慚戴¶
<pb:KR4f0002_WYG_022-12b>¶
聖恩歸¶
皇父頒賜¶
御製詩扇恭紀¶
慈恩莫並與天崇¶
御製遥頒寵錫隆揮灑仙毫凝湛露捧摇寳扇被仁風¶
四詩尋繹¶
宸章裏八體兼収¶
睿筆中¶
<pb:KR4f0002_WYG_022-13a>¶
聖藴難窺真萬仭於兹力學願磨礲¶
　　禁苑秋霽應¶
制(有序/)¶
康熈庚辰秋七月十九日時雨初晴風日清朗新涼入¶
座林沼澄鮮¶
皇父聽政之暇親洒¶
宸翰製禁苑秋霽詩一章命諸昆弟分賦應¶
制臣未及與向晚趨¶
<pb:KR4f0002_WYG_022-13b>¶
庭荷䝉¶
頒示天籟琳瑯雲章絢爛囘環捧誦莫測高深又¶
命臣補賦伏念臣才學弇淺初研聲律未涉藩籬恭覩¶
聖藻昭垂目奪神移益深愧悚仰承¶
恩諭¶
君父之前詎敢自藏其醜謹呈蕪句用博¶
天顔一笑云爾¶
靈囿逢秋霽西山曉翠張澄波添太液爽氣發長楊叢¶
<pb:KR4f0002_WYG_022-14a>¶
　桂含香嫩疎桐轉影涼¶
　宸襟披拂處魚藻有輝光¶
　¶
　¶
　¶
　¶
　¶
　¶
<pb:KR4f0002_WYG_022-14b>¶
　¶
　¶
　¶
　¶
　¶
　¶
　¶
世宗憲皇帝御製文集巻二十二¶
